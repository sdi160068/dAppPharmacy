Οι φοιτητές καλούνται να σχεδιάσουν και να υλοποιήσουν ένα σύστημα ιχνηλάτησης φαρμακευτικών προϊόντων βασισμένο στην τεχνολογία blockchain δημιουργώντας Έξυπνα Συμβόλαια (ΕΣ) με χρήση της γλώσσας προγραμματισμού Solidity.

Το σύστημα θα πρέπει να επιτρέπει την παρακολούθηση της διαδρομή των εμπορευμάτων στην Εφοδιαστική Αλυσίδα (ΕΑ) καθώς αλλάζουν κάτοχο από την αρχική αποστολή έως την τελική παράδοση (για παράδειγμα στην ΕΑ φαρμάκου, από την φαρμακευτική εταιρία που κατασκευάζει το φάρμακο στην αποθήκη, από την αποθήκη στη μεταφορική εταιρία και από εκεί στην αποθήκη φαρμάκων).

Μέσω των ΕΣ και της ανάπτυξης των κατάλληλων συναρτήσεων θα πρέπει να εξασφαλίζεται η αυθεντικότητα και η ακεραιότητα των δεδομένων που αποθηκεύονται στο blockchain.

Προδιαγραφές εφαρμογής

Η εφαρμογή πρέπει να δίνει την δυνατότητα στον χρήστη να προσθέτει και να αφαιρεί προϊόντα.
Θα πρέπει να υπάρχουν τουλάχιστον 5 συμμετέχοντες οντότητες στην εφοδιαστική αλυσίδα (Προμηθευτής, Μεταφορική, Κατασκευαστής, Αποθήκη Logistic, Διανομέας, Φαρμακαποθήκη)
Θα πρέπει να υπάρχουν τουλάχιστον 4 χρήστες με διαφορετικούς ρόλους και διαφορετικά δικαιώματα πρόσβασης στα δεδομένα: (i) Διαχειριστής, με δυνατότητα προσθήκης ή αφαίρεσης συμμετεχόντων (ii) Προμηθευτής, με δυνατότητα προβολής της κατάστασης των προϊόντων μέχρι τον κατασκευαστή δηλαδή τρέχουσα θέση, ποσότητα, στοιχεία αποστολής, (iii) Υπάλληλος-Logistic, με πρόσβαση σε όλες τις πληροφορίες μέχρι την αποθήκη Logistic, (iv) Ελεγκτής,  με πρόσβαση σε όλες τις πληροφορίες
Δημιουργία τουλάχιστον 10 προϊόντων και των αντίστοιχων στοιχείων μεταφοράς τους (π.χ. αν το προϊόν «Depon» βρίσκεται στην Φαρμακαποθήκη Α θα πρέπει να υπάρχουν τα δεδομένα μεταφοράς του από όλους τους προηγούμενους συμμετέχοντες).
Η εφαρμογή σας θα πρέπει να επιτρέπει προσθήκη, ενημέρωση προϊόντων καθώς και ερωτήματα για τα προϊόντα (θέση, ποσότητα, κτλ.) ανάλογα με το επίπεδο πρόσβασης του κάθε χρήστη.
Χρήσιμες Οδηγίες

Προσοχή! Οι οδηγίες δεν αποτελούν αποκλειστικά βήματα της υλοποίησης

Καθορίστε μια δομή δεδομένων για τα προϊόντα με τις κατάλληλες μεταβλητές.
Καθορίστε μια δομή δεδομένων για τις πληροφορίες αποστολής που θα αποθηκεύονται στο blockchain. Αυτή θα πρέπει να περιλαμβάνει πεδία όπως το αναγνωριστικό της αποστολής (transfer_id), την προέλευση (origin), τον προορισμό (destination), την ημερομηνία αναχώρησης (date of departure), την αναμενόμενη ημερομηνία άφιξης (expected arrival date) και όποια άλλη πληροφορία θεωρήσετε σχετική.
Καθορίστε μια δομή δεδομένων για τους χρήστες στην οποία να περιλαμβάνεται και μια μεταβλητή που θα καθορίζει τον ρόλο του χρήστη. Αυτή η μεταβλητή μπορεί να χρησιμοποιηθεί κατά τον έλεγχο της πρόσβασης των χρηστών σε δεδομένα.
Δημιουργήστε συναρτήσεις στο ΕΣ που να επιτρέπουν την προσθήκη νέων προϊόντων και την προσθήκη νέων αποστολών στο blockchain καθώς και την ενημέρωση των υφιστάμενων πληροφοριών αποστολής. Βεβαιωθείτε ότι οι συναρτήσεις είναι ασφαλείς και αποτρέπουν τις μη εξουσιοδοτημένες τροποποιήσεις των δεδομένων. Θα μπορούσαν για παράδειγμα να τεθούν περιορισμοί ως το ποιος μπορεί να καλέσει τις συγκεκριμένες συναρτήσεις μέσω χρήσης συνθηκών require.
Δημιουργήστε συναρτήσεις στο ΕΣ που να επιτρέπουν την παρακολούθηση των αποστολών. Για παράδειγμα, μπορείτε να συμπεριλάβετε μια λειτουργία που να επιτρέπει την υποβολή ερωτημάτων στο blockchain για να προσδιοριστεί η κατάσταση μιας συγκεκριμένης αποστολής και η διαδρομή της.
Δημιουργείστε κατάλληλους modifier για να ελέγξετε την πρόσβαση σε πληροφορίες με βάση τους ρόλους των χρηστών
Τα παραδοτέα της απαλλακτικής εργασίας περιλαμβάνουν:

Ένα αρχείο PDF που θα περιλαμβάνει μια εισαγωγή στο θέμα της εργασίας (χρήση του blockchain για την ιχνηλάτηση προιόντων), ένα κεφάλαιο σχετικά με την αρχιτεκτονική των αποκεντρωμένων εφαρμογών, τον σχεδιασμό της εφαρμογής ιχνηλάτησης, την ανάπτυξη των Έξυπνων Συμβολαίων με επεξήγηση της δομής και των λειτουργιών τους, καθώς και στιγμιότυπα από την λειτουργία της. Επιπρόσθετα μια σύντομη αναφορά σχετικά με το πως, κατά την γνώμη σας, η τεχνολογία blockchain μπορεί να συμβάλλει στην ιχνηλασιμότητα εμπορευμάτων στην εφοδιαστική αλυσίδα με βάση την γνώση που αποκομίσατε κατά την υλοποίηση της εργασίας.
Ο κώδικας του έξυπνου συμβολαίου σε ξεχωριστό αρχείο .sol
Όποιο άλλο υλικό κρίνεται απαραίτητο για την λειτουργία της εφαρμογής. Στα πλαίσια της εργασίας οι ομάδες μπορούν να αναπτύξουν και UI το οποίο θα διασυνδέεται με το ΕΣ προσφέροντας μια διεπαφή με τον χρήστη. Η υλοποίηση UI θα συνεκτιμηθεί στην βαθμολόγηση.
Σημείωση:

Για την ανάπτυξη και δοκιμή του Έξυπνου Συμβολαίου μπορεί να χρησιμοποιηθεί το διαδικτυακό εργαλείο remix IDE (https://remix.ethereum.org/)  
Για την ανάπτυξη επίσης μπορεί να χρησιμοποιηθεί η σουίτα truffle (https://archive.trufflesuite.com/) και τα truffle boxes (https://archive.trufflesuite.com/boxes/)
Στην βαθμολόγηση των εργασιών αξιολογείται και η βέλτιστη λύση που θα αναπτυχθεί για την εφαρμογή
Η εργασία μπορεί να εκπονηθεί από ομάδες των 2-3 ατόμων